---
title: Čočková polévka
---

## Ingredience

- hrnek zelené čočky (cca 250 g)
- střední cibule a stroužek česneku
- 2 ks mrkve
- lžíce oleje nebo máslo
- klobása, uzené maso nebo slanina (není nutné)
- vločky na zahuštění
- sůl a pepř

## Postup

Polévku můžeme vařit v klasickém hrnci, ale **nejrychlejší je tlakový hrnec**.

Nejprve si **připravíme všechny ingredience**. Namočte čočku na cca 20 minut do vody.
Nakrájejte mrkev a cibuli na kostičky. Pokud máme tak **nakrájíme klobásu** nebo uzené maso.

Osmažíme cibuli, přidáme česnek, klobásu a vše ještě krátce orestujeme.
Přidáme mrkev a opět krátce orestujeme. Nakonec zalijeme horkou vodou (cca 1,5 litru) 
a přihodíme čočku. Přidáme hrst vloček na zahuštění. Osolíme, opepříme dle chutí. 

:::tip[Čočka v tlakovém hrnci]
V tlakovém hrnci **stačí čočku vařit 16 minut**
:::

Pokud vaříme v klasickém hrnci, **vaříme cca 30 minut** do změknutí čočky.

Kdyby vám výsledná polévka přišla příliš řídká, **stačí ji částečně promixovat tyčovým mixérem**.
Další možností je přidat zásmažku z hladké mouky a másla.
