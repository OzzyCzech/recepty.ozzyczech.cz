---
title: Jablkový koláč
---

### Těsto

* 100 g mouka pšeničná hladká 
* 100 g mouka pšeničná polohrubá
* 1 špetka soli
* 100 g másla - pokojové teploty, nakrájené na kousky
* žloutek 1 ks
* 2 až tři lžíce studené vody

### Náplň koláče

* 4 jablka např. Golden Delicious, až 5 (podle velikosti), oloupaná a bez jádřince
* 3 lžíce krupicový cukr nejlépe přírodní
* 50 g másla
* 5 lžicek meruňkové zavařeniny
* 2 lžíce třešňovice nebo jiný aromatický alkohol


1. Mouku prosijte na vál a utvořte v ní důlek. Do něj vložte kousky másla se žloutkem a prsty je rozmělněte; směs by měla vzhledem připomínat míchaná vejce.
2. Vařečkou směs důkladně spojte, přilijte studenou vodu, znovu zpracujte a vytvořte vláčnou kouli. Zabalte ji do fólie a dejte na půl hodiny do ledničky (těsto se pak nebude lepit). Před další úpravou ho nechte zvláčnět při pokojové teplotě.
3. Troubu předehřejte na 200, horkovzdušnou na 180°C. Plech nebo pečicí formu o průměru 25cm vymažte máslem.
4. Jablka nakrájejte na tenké plátky, zbytek nasekejte na nepravidelné kousky. Těsto rozválejte na placku a přemístěte na plech; pokud jste zvolili formu, vytlačte placku do odpovídajícího tvaru prsty. Pokryjte ,zbytkovými‘ kousíčky jablek a teprve na ně pokládejte po kruhu plátky jablek. Posypte cukrem, poházejte máslem a dejte do trouby.
5. Po 45 minutách pečení přepněte na pět minut na gril. Poté troubu vypněte a nechte v ní dezert ještě pět minut odpočívat.
6. V kastrůlku na mírném ohni rozmíchejte zavařeninu s alkoholem. Směsí potřete upečený koláč.

Zdroj: https://www.apetitonline.cz/recept/jablkovy-kolac-0