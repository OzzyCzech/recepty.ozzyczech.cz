---
title: Napoletana (VIP kečup)
slug: napoletana
sidebar:
  label: 🍅 Napoletana
---

### Ingredience

Na omáčku **Salsa di Pomodoro alla Napoletana** alias **VIP kečup** budeme potřebovat:

- 1 cibule
- 2 stroužky česneku
- 1 střední cuketa
- 1 konzerva loupaných rajčat
- 500g čestvých rajčat

Dále budeme potřebovat:

- čerstvá bazalka, dobromysl, tymián, libeček
- olivový olej
- 400g špaget, penne rigate (roury) nebo jiné těstoviny
- pepř a sůl
- parmezán

Když nemáme čerstvé bylinky, můžeme použít sušené např. Koření na pizzu a těstoviny Sonnentor.

### Přípravy

- Rajčata spaříme horkou vodou a oloupeme je, zbavíme středové části (stopky) a nakrájíme na kostičky.
- Cibuli nakrájíme na kostičky.
- Cuketu omyjeme a nakrájíme na malé kostičky 1✕1 cm.
- Česnek nakrájíme na plátky nebo prolisujeme.

### Postup

1. Na olivovém oleji osmahneme cibuli a česnek.
2. Přidáme jak čerstvá, tak konzervovaná rajčata a restujeme cca 15 minut.
3. Poté přidáme cuketu a restujeme dalších 10 minut, cuketa by neměla být rozvařená.
4. Pokud je omáčka příliš kyselá, můžeme přidat lžíci cukru.
5. Omáčku osolíme a opepříme podle chuti.

Těsně před dokončením přidáme čerstvou bazalku. Nakonec na talíři posypeme strouhaným sýrem a podáváme s těstovinami.