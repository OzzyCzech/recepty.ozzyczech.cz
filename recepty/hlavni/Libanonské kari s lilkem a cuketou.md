---
title: Libanonské kari s lilkem a cuketou
tags: [Hlavní, Kari]
---

# Libanonské kari s lilkem a cuketou

* 1 lilek (velký)
* 2 cukety (střední)
* 1 cibule (velká)
* 400 g krájených rajčat
* hrst čerstvé máty anebo vrchovatá lžička sušené
* ½ lžičky chilli
* ½ lžíce kurkumy
* 2 stroužky česneku
* olivový olej
* sůl
* pepř

Nejdřív si nadrobno nakrájejte cibuli. Potom si nakrájejte zvlášť lilek (i se slupkou) a zvlášť cukety na asi 1 cm velké kousky. 
Cibulku na oleji osmahněte ve větším hrnci. Až je měkká, přidejte cuketu nakrájenou na asi 1 cm velké kousky.

V druhém hrnci nebo pánvi si mezitím rozehřejte trošku oleje. Přihoďte nakrájený lilek a smažte. 
Až se začne lilek připalovat, dolijte trochu horké vody a vařte, dokud lilek není měkký.

Přidejte k cuketám lilek a cibuli. Pak přimíchejte rajčata a česnek. Nato přihoďte chilli, kurkumu a mátu.
Dobře promíchejte. Přisypte pořádnou porci soli a trochu pepře. Dobře zamíchejte.

Ochutnejte, dosolte podle vaší chuti a můžete podávat.