---
title: Boršč
tags: [Recepty, Polévky]
date: 2000-01-01
---

# Boršč

* 600 g vepřového masa
* 2 středně velké červené řepy
* větší plechovka rajského protlaku, nebo krájených rajčat
* 1/2 hlávky zelí
* 1/2 celeru
* 1 větší petržel
* 3 střední mrkve
* cibule
* cukr a ocet

Do hrnce dáme maso, bobkový list, hřebíček, celý pepř a nové koření. Zalijeme
vodou a vaříme, až je maso měkké. Poté jej vyndáme a necháme zchladnout.
Vývar ponecháme na podlévání zeleniny.

V dalším hrnci osmažíme cibuli. Přidáme nakrájenou řepu (na kostičky), mrkev,
celer, a petržel. Podusíme a postupně přiléváme vývar až je vše měkké.

Před koncem vaření přidáme na jemno nakrájené zelí a krájená sterilovaná rajčata
nebo rajčatový protlakem. Opět provaříme. Na konec přidáme nakrájené maso
a vše ještě jednou mírně provaříme.

Hotový Boršč je možné dochutit cukrem, citrónem, octem případně zahustit moukou,
jak kdo chce. Na talíři zdobíme kysanou smetanou.
